10-17


№ 10. Політичні вчення представників німецької класичної філософії

Представники німецької класичної філософії завершили період так званої гносеологічної робінзонади, коли було запропоновано безліч методів пізнання, але без їх системного оформлення. 

І.Кант, як і попередні філософи, виходив із безумовної первинності людини як центру, навколо якого має обертатись політичне життя суспільства.

Кант вважав найкращою формою державного устрою республіканський. 

Кант стоїть на тій позиції, що державою є спільнота людей, підлеглих правовим законам, підпорядкована дії трьох видів влади: верховної в особі законодавця, виконавчої в особі правителя згідно законів і судової в особі судді. 

Георг Гегель. Його обгрунтування суті громадянського суспільства включає два загальні принципи. 1. Конкретна особистість, яка є для себе самої ціллю як така особливість, що містить у собі: 
а) цілокупність власних потреб; 
б) невпорядковану суміш природної необхідності і свавілля індивідуальності волі; 
в) визнання наявності іншої особливої особистості. 
2. Всі взаємини в суспільстві, будучи особливими, опосередковуються виключно формою всезагальності.

Гегель і визначає, що держава є обов'язковим і необхідним атрибутом людського існування. Без неї не можна побудувати громадянське суспільство, або, як стверджував ще Аристотель, без неї людина не є політичною істотою, а твариною. 
Л.Фейєрбах підходив до сутності політичного права з позицій антропологічного матеріалізму. Його суть в тому, що всі ідеї досягають дійсності в тому випадку, коли вони втілюються, так би мовити, в тіло самої людини, в її чуттєвість.

Народна об’єднана воля – це не абстракція науково-теоретичного пізнання, а дійсність самої людини, яка спонукає її до цілком достовірних предметно-чуттєвих дій. 

Позиція Л.Фейєрбаха відносно сутності політичної свідомості і політичної практики суспільства полягає в тому, що по відношенню до окремої людини як цілі держави не можна діяти, беручи за основу абстраговані від її чуттєвої природи понятійні сутності. Первинним проявом права, яке, проте, не є його змістом, є життя. Право на нього існує тому, що є саме життя, а не тому, що є право, яке дозволяє людині жити.

№ 11. Політичні вчення марксизму та неомарксизму

Марксизм — це не тільки ідеологія, але й політична програма дій. Маркс і Енгельс займали колективістську і спрямовану на конфлікт політичну позицію.

Найважливішою рушійною силою розвитку суспільства впродовж всього його існування була боротьба антаґоністичних суспільних класів. У буржуазному суспільстві революційною силою вони вважали робітничий клас , що його історичною місією є знищення капіталізму та експлуатації людини людиною, створення справедливого суспільного ладу. Цей лад Маркс і Енґельс називали соціалізмом (комунізмом). Капіталізм, як один з кількох щаблів історії, у минулому мав поступовий характер, але по приходу до влади буржуазії (колись революційного класу) перетворився на гальмо суспільного розвитку і має поступитися місцем вищий стадії суспільного розвитку.

У марксистів держава є найвищим інститутом організації суспільства, що його функція полягає у захисті панування одного класу над іншими, а також у збереженні системи експлуатації панівним класом всього суспільства.

Поняття «диктатура пролетаріату» залишається проблематичним у марксизмі, адже ані Маркс, ані Енґельс не дають докладного роз'яснення, що саме мається на увазі — енерґійний уряд, що діє від імені пролетаріату; форму правління, коли робітники перебирають на себе всі функції держави; чи щось інше.

За Леніним, диктатура пролетаріату є поєднанням режиму класової диктатури з формою правління (безпосередньою участю пролетарів (робітників) в управлянні суспільством). 

Класова боротьба перестане бути рушійною силою історії тільки в майбутньому комуністичному суспільстві, коли будуть ліквідовані класи, що саме є основним завданням комуністів. "Суспільство, яке знову організує промисловість на підвалинах вільної, рівноправної асоціації всіх продуцентів, таке суспільство не потребує державної машини й здає її в історичний музей, де вона буде красуватися поруч з бронзового сокирою та веретеном" - Енгельс.

№ 12. Політико-правова думка Київської русі та Г-В держави

Політична думка давніх жителів українських земель існувала у вигляді суспільно-політичних поглядів, що мали релігійно-міфологічний характер. Найчастіше вони були пов'язані із практичним життям та основними потребами.

Провідною думкою міфологічного світогляду людини була ідея про божественне, неземне походження існуючої влади й порядку на землі, про земні відносини, що регулюються божеством. 

Важливим чинником, що сприяв об'єднанню Київської Русі та перетворенню її у велику феодальну державу, посиленню політичної влади правління, було введення християнства на Русі. Його утвердження сприяло не тільки розвиткові суспільно-політичної думки, а й посиленню економічних і культурних зв'язків з Візантією та іншими європейськими країнами. 

Печерський ігумен Феодосій заклав основи теологічної концепції. Він зазначав, що світські владарі не зберігають, а лише захищають віру, стоячи на процерковних позиціях.  Згідно з даною концепціїю важливим аспектом була централізація держави, але під керівництвом церкви.

Погляди Феодосія розвинув диякон Нестор, автор літопису під назвою "Повість времінних літ", який був творцем головної ідеї першої православної церковної доктрини – династичного князювання. 

Творцем другої концепції був митрополіт Іларіон. Йому належить праця "Слово про закон і благодать". Він вважав, що одновладдя служить опорою християнської віри. 

Одним із найвідоміших представників політичної думки Київської Русі був Володимир Мономах. Він вважав, що здійснювати беззаконня не мають права не тільки сини князів, але й службові люди. Князь є державним мужем, носієм закону. 

Із татарською навалою державність, політичне життя подалі зберігаються лише у Галицько-Волинській державі. З того періоду найважливішим джерелом політичної думки залишився Галицько-Волинський літопис (XIII ст.), що доніс інформацію про політичну діяльність князя Данила Галицького. 

№13. Політико-правова думка Кирило-Мефодіївського товариства

Кирило-Мефодіївське братство започаткувало демократично-народницький напрям, головним ідеологом якого був Микола Костомаров. Мета братства полягала у проектуванні нової політичної теорії, яка виявилася провісником національно-визвольної боротьби. Кирило-Мефодіївське братство було створене в грудні 1845 р. і проіснувало до березня 1847 р. В межах Кирило-Мефодіївського братства розробляються такі політичні ідеї: створення сильної федерації слов'янських республік; ліквідація самодержавства і кріпосного права; ліквідація релігійної дискримінації і національного гніту; формування умов для розвитку національної культури, освіти, мови.

Кирило-Мефодіївське братство («братчики») репрезентувало політичні і соціальні питання, розглянуті під кутом зору творчості і цілепокладання власного народу, створення суспільства без національного гніту панів і царів, відродження нації, її державності.

Пантелеймон Куліш (1819—1891) — активний член Кирило-Мефодіївського братства, письменник, історик і літературний критик. У своїх працях підкреслював сильні сторони українського державотворення, яке в ідейно-концептуальному зв'язку виявилося у могутності Княжої Русі і Хмельниччини. Критикував козаччину і гайдамаччину за вияв руйнівних тенденцій українців, українську інтелігенцію — за ідеалізацію негативних вчинків своїх предків; вихваляв ідею об'єднання України з Росією, а також цивілізаторську роль Польщі в українській історії, що виявило суперечливість його світогляду.

Тарас Шевченко — народний філософ, поет, геніальний виразник духу і самосвідомості українського народу, активний учасник Кирило-Мефодіївського братства, відіграв значну роль у національному і соціальному самовизначенні українського народу. Познайомившись із передовою суспільно-політичною думкою то­го періоду, він зміг виробити систему суспільно-політичних поглядів, що були просякнуті духом національно-визвольної боротьби. Домінантного значення в його творчості набувають ідеї національного самовизначення, з точки зору яких він виступає проти національного і соціального гніту, прославляє народні повстання.

№ 15. Основні школи в сучасній західній політології.

Основою сучасної західної політології є американська політична наука. 
У наш час американська політологія проводить політологічні дослідження у таких напрямках :
·вивчення засад управління та політики (загальнонаціональних політичних інститутів, виборчих технологій, політичного лідерства, політичної поведінки тощо;
·порівняльна політика, що пов'язана з дослідженням політичних проблем у багатьох країнах;
·міжнародні відносини та світова політика ( дослідження проблем війни та миру, роботи міжнародних організацій, контролю за роззброєнням, міжнародних суспільних організацій );
·політична філософія та політична наука ( розробка широкого кола проблем політології та її філософських інтерпретацій ).
·розробка змісту та методів прикладної політології, що вивчає практичні аспекти політики на різних рівнях (особистості, соціальної групи, суспільства взагалі).

Сучасна англійська політологія займається насамперед поведінковими дослідженнями, у яких можна виділити два головних напрямки : економічний та соціологічний. Економічний напрямок розглядає політику як сферу раціональної діяльності людей, які прагнуть мати максимальний прибуток. Соціологічний напрямок вважає політичну поведінку людей результатом впливу культурних традицій та систем цінностей яких людина додержується у більшості випадків несвідомо.

Найбільш поширений напрямок політології у Франції - вивчення поведінки виборців. Цьому сприяли травневі антиурядові виступи народних мас 1968 року та підписання спільної урядової програми лівих партій у 1972 році, що змінило розподіл політичних сил в країні. 

Набагато менше уваги французькі дослідники приділяють проблемам порівняльної політології, політичних комунікацій, політичного лідерства тощо. Тут широко досліджується громадська думка, але практично немає досліджень політичної культури. Однак традиційно сильні позиції займають дослідження конституційного права та державних інститутів.

Політична наука в Німеччині має свої специфічні риси. З моменту її зародження німецька політологія носить політично-філософський характер і це можна побачити на прикладі наукових досліджень М.Вебера (1864 - 1920 рр.) та Р.Міхельса (1876 - 1936 рр.).

М.Вебер розробив концепцію «плебісцитарної вождистської демократії». Р.Міхельс відкрив «залізний закон олігархізації» будь-якої демократичної організації.

№ 16. Соціальний конфлікт - сутність і природа

Сьогодні конфлікти — повсякденна реальність. Вони охоплюють всі сфери життєдіяльності людей, всю сукупність соціальних відносин, соціальних взаємин.

Соціальний конфлікт — крайній випадок загострення соціальних протиріч, який виражається в зіткненні різних соціальних спільнот, обумовленому протилежністю чи суттєвою відмінністю їх інтересів, цілей, тенденцій розвитку.

Як соціальне явище конфлікт був вперше розглянутий А. Смітом, який вважав його основою поділу суспільства на класи та економічної боротьби між ними. Фундаторами власне соціологічної теорії конфлікту вважають К. Маркса, М. Вебера та Г. Зіммеля.

Можна виділити наступні атрибути конфлікту:
1 – сутичка (боротьба, несумісність, розбіжність) — момент протистояння несумісних, суперечливих позицій, інтересів, тенденцій;
2 – наявність полярних начал (ліве і праве, добро і зло), що означає одночасно і взаємопов'язаність, і взаємопротилежність;
3 – наявність суб'єктів як носіїв полярних позицій у сутичці;
4 – активність суб'єктів спрямована на подолання суперечності;
5 – суб'єкти не допомагають одне одному, а стоять на перешкоді або блокують реалізацію інтересів одне одного.

Отже, соціальний конфлікт включає ряд основних складових: учасників (суб'єктів) конфлікту, причини конфлікту, об'єкт і предмет, певну конфліктну ситуацію.

Суб'єктами конфлікту можуть бути окремі індивіди, різні соціальні групи, класи, нації, держави.

Об'єктом конфлікту завжди є дефіцитний ресурс.  

Предметом конфлікту є об'єктивно існуюча або уявна проблема, яка виступає причиною суперечки між суб'єктами. Власне кажучи, це і є протиріччя, заради вирішення якого і починається боротьба.

Причини конфлікту можуть бути як об'єктивними і суб'єктивними: наявність соціальної нерівності, різноспрямованість ідеологічних засад, соціально-психологічні та морально-етичні причини.

Значимість конфлікту для суспільства найкраще розкривається через функції, які він виконує у суспільстві. 
Сигнальна функція "сигналізує" про певний стан суспільства.
Диференціюючоа функція - структуризує суспільства чи соціальні групи. 
Динамічна функція соціального конфлікту вперше була детально розроблена в марксизмі. Конфлікт — рушій суспільного прогресу.

№ 17. Основні концепціі соціального конфлікту у сучасній зарубіжній політологіі.

На відміну від психології і соціології, де концепції конфлікту стали вже класичними, у політології власне конфліктологічні теорії виділити складно. Проблема конфлікту, як правило, включається в більш велику теорію. Тому правомірніше говорити про погляди політологів на роль конфліктів у суспільстві, їхню причинність, управління політичними конфліктами. Незважаючи на зазначені труднощі, можна все таки виділити три напрямки дослідження конфліктів політологами: теорії політичних структур (груп); теорії політичної стабільності; етнополітичні теорії.   

Теорії політичних груп. Італійський дослідник Вільфредо Парешо — творець теорії еліти — вважав, що соціальна поведінка людей залежить від розуму і від ірраціональних рівнів психіки. Як люди відрізняються за біопсихологічними якостями, так і суспільство соціально неоднорідне.  

Теорії політичної стабільності. Концепції даного напрямку з'явилися на початку 60-х років. Основна увага в них приділяється вивченню факторів недопущення конфліктів у сучасному суспільстві. Так, Дж. Блондел запропонував трьохмірний вимір політичної системи на відміну від традиційної дихотомії (демократія-диктатура). На його думку, крім тоталітарно-демократичного виміру, необхідно враховувати “радикально-консервативну вісь”, яка вимірює спрямованість політики на зміну чи збереження існуючого положення, яка здійснюється урядом, а також “ліберально-авторитарну вісь”, що оцінює засоби — згода чи примус, за допомогою яких уряд здійснює свої політичні цілі.    

Етнополітичні теорії. Ці концепції з'явилися в другій половині 70-х років. Популярність придбала концепція внутрішнього колоніалізму, запропонована професором Вашингтонського університету М. Геншером у 1975 p. М. Гектер пов'язує проблеми нерівномірності соціально-економічного розвитку з етнічними розходженнями населення держави. Важливим є політичний конфлікт між центральним урядом і етнічними периферійними групами в процесі модернізації багатонаціональної держави. 

У зарубіжній психології накопичені значні традиції вивчення міжособистісних конфліктів. В історії їхнього вивчення зарубіжними психологами можна виділити два етапи: початок століття — 50-ті роки і кінець 50-х років — сьогодення. На першому етапі конфлікт вивчався в рамках наступних підходів: психоаналітичного, соціотропного, отологічного, теорії групової динаміки, фрустраційно-агресивного, поведінкового, соціометричного та інтеракціоністського. На другому етапі розвивалися і нові напрямки дослідження міжособистісних конфліктів. Це теоретико-ігровий підхід, теорія організаційних систем і теорія та практика переговорного процесу. 